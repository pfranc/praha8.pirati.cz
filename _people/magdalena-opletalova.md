---
uid: magdalena.opletalova
name: Mahu Opletalová
titles: 
  before: 
category:  
  - pms
ordpms: 4
img: people/mahu-opletalova.jpg 
heroImg: posts/psi-louka.jpg
partyUid: pirati
description: místopředsedkyně MS Praha 8, členka komise RMČP8 pro obecní byty
mail: 
  - magdalena.opletalova@pirati.cz
profiles:
---
Jmenuji se Magdalena Opletalová, říká se mi Mahu. V šerém dávnověku jsem vystudovala molekulární biologii a genetiku, poté pracovala v Mikrobiologickém ústavu Akademie věd. Následně jsem se vdala a měla kupu dětí - konkrétně sedm. Na začátku rodičovské jsem se pokoušela i pracovat, pak už jen přežít. Momentálně je nejstarší dceři 24 a nejmladšímu synovi 10, takže jsem zpátky ve světě mimo svou kuchyni. Tři nejstarší děti studují vysoké školy, čtvrté maturuje.

V průběhu rodičovské jsem vystudovala speciální pedagogiku a různé výcviky, pracovně se pohybuji v sociálních službách. Vzhledem k absenci vhodných legislativních norem pro pomoc klientům jsem v roce 2014 nastoupila na MPSV a připravovala zákon o sociálním bydlení (ten, co se zasekl v parlamentu). Aktuálně jsem centrální expertka na bydlení na Úřadu vlády (Agentura pro sociální začleňování), s klienty pracuji v Bílém kruhu bezpečí.

Rychle čtu. Hlavně detektivky a fantasy, ale umím to i se zákony, důvodovými zprávami a podobně. A docela efektivně umím hledat chyby - nikoli pravopisné, ale obsahové. Doufám, že by se to Pirátům mohlo hodit.
